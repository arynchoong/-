#【靜思妙蓮華】證嚴法師講述 - 法華經 信解品第四 (723~866集)
https://www.youtube.com/playlist?list=PLYfJOvcvKb2SfP-JN2XXd6vfrrWZuazfW

## 信解品第四
⊙信解：信為道源功德母，長養一切諸善根，除滅一切諸疑惑。世尊為一大事因緣，示現人間，開發無上道。

⊙信：必以深心信受，深耕信根。解：必以從信而得如實深解諦理，若不深解，即非真實信法入心，降伏無明。

⊙故知當佛受請說大乘，增上慢人退席，為不信不解。人天會眾對佛恭敬讚歎，似極尊信，仍為不能了解。

⊙又諸多比丘等，於說《方便品》時亦信而未解，又人眾中，發大心凡夫聞法雖多領解而或不能深信。

⊙信心為諸法之實體與三寶之淨德，必能先信佛法，由信法故起正思惟，由是深心信解。

## 爾時慧命須菩提、摩訶迦旃延、摩訶迦葉、摩訶目犍連，從佛所聞未曾有法。

⊙四子，須菩提等，眾僧之首，領悟於舍利弗之後。
 
⊙若事論：舍利弗從《序品》，尋常自疑悔責，不甘於小道，一聞聲聞作佛便能信受。

### 爾時慧命須菩提
：於法說譬喻後，隨即又明信解。爾時：指佛說火宅喻已畢之時。
 
⊙慧命者：通稱比丘，從佛出家，乞食以資生命，乞法以資慧命。

⊙須菩提，譯為善吉，亦云善業，亦云空生。

⊙須菩提何以獨稱「慧命」？因善吉、解空，以「空慧」為命名故。
 
⊙十大弟子中「解空第一」之人，佛使此人說「般若」之空理。

⊙又須菩提稟性慈善，不與物諍，及其出家，解空得道，兼修慈心，得無諍三昧。以常能將護物，故亦名「善業」。隨佛修行，解空諦理，悟無諍三昧。
### 摩訶迦旃延
：善述佛之所說法義，助益於弟子對佛法之理解，於佛法中善解，論議第一。
 
⊙王中之王是誰？聖中之聖是誰？何謂愚者？何謂智人？怎樣離開垢穢？怎樣獲證涅槃？誰是沉溺生死海中？何能離垢穢？何能證涅槃？

⊙釋尊為迦旃延釋文解義：王中之王是第六天王，聖中之聖是大覺佛陀，被無明污染是愚人，斷除煩惱是智者。

⊙有我、法二執是沉溺生死海，證緣起性空是解脫在逍遙園，修道斷貪瞋癡能離垢染，勤修戒定慧即能證涅槃。

### 摩訶迦葉
：華言大飲光。

⊙摩訶：言大者。若約名相，或因智大、德大、心大，故稱大迦葉。

⊙又因於佛弟子中多名迦葉，如十力三迦葉等，於同姓中，簡別為是最尊最長者，故標大以簡別之摩訶迦葉。

⊙而靈山會上拈花微笑之故事，更為禪家人人傳頌之公案。佛將無上正法付囑於迦葉，為佛滅後諸比丘之大依止。

### 摩訶目犍連
：梵語目犍連，華言胡豆。上古仙人好食此物，乃以為姓，因姓立名，故號目犍連。

⊙法華經中，目犍連得佛授記，將來無量世後會成佛，佛號多摩羅跋栴檀香如來。

### 從佛所聞未曾有法
：指須菩提等，所聞佛說方便、譬喻二品，以自己為例，與舍利弗，成佛有分，所以歡喜踴躍。

⊙從佛所聞：是歡喜，由遠聞方便法說，近聞譬喻開示。

⊙未曾有法：由舍利弗以聲聞人，得同菩薩授成佛之記，為未有之法也。

⊙須菩提等已證生死空寂之慧，且久在般若法會中演說空理，亦得法性常住，大乘慧命之少分。

⊙即可由空諦以成就一切，明緣聚則成，緣散則滅。

⊙諸法無常，遷變不住，深解諸法皆空之功德，故四人者均稱慧命。

⊙緣熟得聞未曾有法，即佛說二乘法悉是趨入大乘之方便法，此說為未曾有。

## 世尊授舍利弗阿耨多羅三藐三菩提記，發希有心，歡喜踊躍。

⊙須菩提等  聞菩薩授記不奇  聞為小乘人  授記則奇
 
⊙聞授菩薩  成佛記不奇  然今聞授聲聞人  得成佛記則奇  是故身心並歡悅  由是知二乘  即是一乘  故身心並歡悅

## 即從座起，整衣服，偏袒右肩，右膝著地，一心合掌，曲躬恭敬，瞻仰尊顏，而白佛言。」

### 即從座起，整衣服
：表捨小乘偏空之證。

⊙整衣服：此明敬仰，具足身口意三業恭敬。

⊙僧團聲聞常隨佛住，依佛聲聞法，內修智德與斷德。照了真理曰智德，斷盡煩惱曰斷德，即菩提與涅槃。

⊙掛袈裟而偏袒右肩，是表比丘恭敬尊者之相，今向世尊表最誠敬禮。

### 右膝著地
：謂行懺悔時，當右膝著地，以顯勤懇切之誠。

### 一心合掌
：表權實不二，萬行合為一心。

### 曲躬恭敬，瞻仰尊顏
：表達以自我昔日所修之權，而今信解趣向佛所說之一乘實法。

### 而白佛言
：表從始覺入道，至今會合本覺。如是久來，領解佛慈示教亦師如父無異，至誠陳述所以。

## 我等居僧之首，年並朽邁，自謂已得涅槃，無所堪任，不復進求阿耨多羅三藐三菩提。

⊙須菩提等：乃是眾僧之領眾者，同時從座起，同一心念：我等居僧之首，自顧年並老朽邁。

⊙自以為已與舍利弗等同，智斷二德，何以舍利弗領先受佛記別，而須菩提等悟於舍利弗後？

⊙於《方便品》中，舍利弗尋常自疑悔責，不甘滯於小道。一聞諸佛智慧甚深無量，聲聞作佛，便能信受。

⊙此下四大比丘陳述其領受信解，樂其法義。

⊙既為僧之上首，年復長老，又已證阿羅漢果，自謂與佛同得涅槃，復自止住，執小為足，更無進求妙覺之心。

⊙如是四人證阿羅漢果頗早，在佛成道後數年，當時佛即已示教證大涅槃，而彼等不察，遂即以此為究竟。

⊙是須菩提等述領解，先略述昔迷小，不求大法，其因有四：
⊙第一、居僧之首，德高望重，執小不敢改大，是故不求大。
⊙第二、年老臘高，老朽衰邁，無力荷擔如來家業，是故不求大。
⊙第三、自謂已得涅槃，苦盡心安，已入無為正位，不復發大心度生，是故不求大。
⊙第四、無所堪任，有如陸地不生蓮華，性劣情疏，無勝進心，是故不求大。
 
⊙次廣釋昔迷，不求大法，之所以不復進求阿耨多羅三藐三菩提。

## 世尊往昔說法既久，我時在座，身體疲懈，但念空、無相、無作。」《法華經信解品第四》

⊙佛成道後，於最初三七日說華嚴。

⊙在鹿野苑等多處，說阿含，時十二年。繼阿含時後，說方等，時八年。繼之說般若，時二十二年。共有四十二年。

⊙說法華，時七年，故曰既久。

⊙我等二乘人都在座，雖聞大乘法，而無希求修證之心，故曰「身體疲懈」。
⊙但念空、無相、無作：即觀念三三昧，亦名三解脫門。此指二乘人緣四諦等諸行，而得之三昧。
⊙空三昧：是觀察世間一切法，都是緣生的，也都是虛妄不實的。
⊙空：即空觀，觀一切法為苦、空、無常、無我、不淨等。
⊙無相三昧：觀察世間的一切形相都是虛妄假有，悟無相即涅槃，即滅盡一切煩惱，無相可得。
⊙無作三昧：即觀一切法幻有，而無所願求。
⊙無作：即言所作已辦，觀諸有為法，一切無所願。

## 於菩薩法，遊戲神通
### 於菩薩法
：即三十七菩提分，四念處、四正勤、四如意足、五根、五力、七菩提分、八聖道分。為修道的重要資糧。

⊙此三十七道品及六度行、四攝法：布施、愛語、利行、同事。

⊙菩薩所修與聲聞不同，故二乘人心不喜樂行大乘、入人群。

### 遊戲神通
：即八相成道之法，為初地以上菩薩所共有之神通。
 
⊙神即心神，謂靜心照物，宿命記持，種種分明，皆隨定力，無有障礙，是名神通。

⊙諸佛菩薩以悲心救濟眾生為遊戲神通。

⊙佛菩薩以神通攝化眾生，能出入無礙，自由自在。

⊙戲者：自在之義，無礙之義。

⊙佛菩薩以神通攝化眾生，能出入無礙，自由自在。

⊙初始得覺悟名歡喜地。菩薩持淨戒名離垢地。具本覺之慧名發光地。寂靜明淨覺圓焰慧地。
## 淨佛國土、

⊙維摩詰經：若菩薩願得淨土，當淨其心，隨其心淨則佛土淨。

⊙於此土成就八法而得淨土：
第一、饒益眾生不望回報，代一切眾生受諸苦惱，所作功德，盡以施之。
⊙第二、以平等心待一切眾生，謙下無礙。
⊙第三、於諸菩薩視之如佛。
⊙第四、於所未聞之經文，聞之不疑。
⊙第五、與聲聞不相違背。
⊙第六、不嫉他供，不高己利，而於其中調伏其心。
⊙第七、常省己過，不宣他短。
⊙第八、恆以一心求諸功德。

⊙國土：為眾生依報土，即眾生之善業共成，實依眾生之心而住。

⊙菩薩發大願心，成就當來化度眾生，而得清淨心行，謂之淨佛國土。

⊙眾生心淨，共善福業，則其依正報之國土亦淨。然淨眾生之心，必依佛法，故淨化眾生之心，即為淨佛國土。

⊙菩薩饒益，滋潤成熟一切眾生而無限量，如久旱得雨，一切卉木叢林遍令生長，華果悉皆成就，故名成就眾生。

## 成就眾生，心不喜樂。

⊙成就眾生：佛以法化度眾生，如未種善根者令種，已種善根者令成熟，已成熟者令度脫。

⊙有眾生之處即是菩薩修行之淨土。從初發心立宏誓願，行菩薩道不退心，隨所化眾生而取淨土。

⊙菩薩為莊嚴佛國土而往返教化眾生，眾生隨其教化而得身心成就清淨之善業故，當來必生彼依正二報之淨佛國土。

⊙能所共得清淨。自動力謂之「能」，被感受謂之「所」。「能」度化者是菩薩，「所」度者是眾生，因之而教化眾生，謂之「成就眾生」。

⊙心不喜樂：須菩提等，於佛說大乘法，久已熟聞，而在座之時反生疲懈。但滯著於其所證偏空之法，而於一切大乘事業概不好樂。

⊙但滯著於其所證偏空之法，而於一切大乘事業概不好樂。

⊙正因為世尊令我須菩提等二乘人，依世尊所說四諦等教法，斷集滅苦，得出三界。

⊙以觀此菩薩法，種種悉皆空故，以自證涅槃與佛無異，別無堪作故。

## 所以者何？世尊令我等出於三界，得涅槃證。

## 又今我等年已朽邁，於佛教化菩薩阿耨多羅三藐三菩提，不生一念好樂之心。

⊙已朽邁故，以佛所說大乘法為教化菩薩與己無關故，此所以不起希求之意。

⊙何況我等四人，須菩提等，今已老朽衰邁。

⊙對於佛所說大乘法，教化菩薩如何修六度萬行、上求下化事，非我所能，亦非我所願，是故不起希求，無一好樂之心。故云：不生一念好樂之心。

## 我等今於佛前聞授聲聞阿耨多羅三藐三菩提記，心甚歡喜，得未曾有。

⊙聲聞得授成佛之記，領悟如來說法必稱機宜，故歷四時說教一周，開權顯實之旨。

⊙阿耨多羅三藐三菩提：佛智名，華譯為無上正等正覺，即是真正平等覺知一切真理的無上智慧。

⊙凡夫無智，迷而不覺。

⊙外道邪智，非是正覺。

⊙二乘偏空智，正覺而未至正等覺。

⊙菩薩中道智，雖正等覺，但未得大圓。

⊙唯佛一人超於九法界眾生之上，堪稱無上正等正覺。

⊙若有求而得，則不為希有，今無求而得，出過於自心之所希望，故曰得未曾有。

## 不謂於今，忽然得聞希有之法，深自慶幸，獲大善利，無量珍寶，不求自得。

⊙不謂：申明心慶歡喜之義。謂若有求而得，則不為希有。

⊙佛四十餘年未說，今日始說，真是忽然得聞，聲聞成佛，昔所未聞，今得聞之，所以心甚歡喜。

⊙忽聞此開三顯一，唯是一乘之希有之法，如是所獲實堪深欣慶稱幸，如不求而得無量珍寶。

⊙希有之法：即是妙法，亦即本經所說，三乘即是一乘。聲聞皆當作佛，真是希有事，從來未聞佛說。

⊙深自慶幸：過去認為不可得者，今日能得已得，慶獲善利，幸能領悟，怎不深心自慶自喜呢？

⊙無量珍寶：即大乘因果。


⊙法說譬喻領悟，對治求五利使，果報之增上慢；說三界火宅喻，復得大白牛車，再說窮子譬喻。

## 世尊，我等今者，樂說譬喻，以明斯義。

⊙須菩提等陳述領解佛說譬喻，亦以譬喻說明領解之意。因明如來慈悲循善誘誨，自己愚癡情滯於獨善。

⊙世尊：誠敬應如禮，儉恭敬禮節，心有所決定領解受教，須先申明致誠。

⊙我等今者樂說譬喻：《譬喻品》以大富長者比喻如來，估量財富不匱，故曰等賜大白牛車。

⊙今此《信解品》四子說窮子喻以回應酬對回答，以喻說領解喻說。

⊙二品皆以父子相稱者，佛於弟子有作成之德，故比之如父，弟子於佛有纘述傳承之功，故比之如子。

⊙此品以幼稚貧兒比喻弟子無心希取，故言忽得如來寶藏之分。

⊙前品述說如來慈愍，如父為子之心最切，故云驚入火宅。此品寫弟子愚癡背父之事居多，故曰疾走而去。

⊙前品明如來引諸子出離欲、煩惱、塵沙惑三界門，故云父今在門外。此品明窮子恐怖疑父，不肯入門，故曰住立門側。

⊙父子各說出四十年中，許多施受教法曲折，今日始得父子投機，師資道合，故二喻各盡本懷。

⊙以明斯義：斯義者，欲明如來慈悲循善誨訓，自己愚癡情態也，所謂智者以譬喻而得解。


⊙莫信小教，偏毫差大；莫學小道，喻稚幼小；莫習放蕩，令增欲意；莫貪享樂，迷回道路。

## 譬若有人，年既幼稚，捨父逃逝，

⊙領解諸子先因遊戲來入此宅之意。父子二字，前後品皆用，正明佛於弟子有成熟養育之恩，弟子於佛有承當家業之義。

⊙譬若有人：即二乘人自譬幼稚，見識淺小，缺乏遠見。無明厚重，未有所識，曰幼稚。

⊙有人：喻發大乘心。年既幼稚：幼者弱，稚者小。

⊙《化城喻品》本師最初為大通智勝佛十六王子時，即教此輩發大心。但僅於發心而未有修行，善根微弱，故名幼稚。

⊙頑童懵懂頑劣窮固，捨父逃逝。執小退大為「捨」。

⊙「父」喻佛。捨父，喻違佛乘之教義。

## 久住他國，或十二十，至五十歲。

⊙業累備歷五道，無明常在三界，善惡升沉不定，瞬息在一念心，一動五陰俱生，即共具五十惡。

⊙父譬如來應身，於過去二萬佛所，教我等無上道，已成父子。佛應身息化之後，我等退大心而習小故，名為捨父。

⊙逃逝：無明自我覆藏曰逃，趣向六道生死曰逝；是背離師教，縱逸己意，即是背覺合塵之義。

⊙久住他國：喻退轉以流浪於生死之三界，輪迴三界五趣，而不安住於大乘心，淨佛之本國。

⊙或十二十，至五十歲：十喻天道，二十喻人道，五十喻五道。

⊙眾生業造萬端，備歷五道，常在三界，升沉不定，當知諸佛常念眾生，而眾生不念佛，故曰捨父逃逝。
 
⊙或有人問：佛捨應化後，眾生起惑，是父離子，何云子捨父耶？答：佛應世化度，由於眾生不感受用，佛則應世緣盡取滅，還成子捨父意。


⊙得解之由，遠聞廣劫長時；是故慶幸，獲大善利得解；由是近聞，譬喻希有之法；解佛心懷，獲開悟之善利。

⊙或十二十至五十歲：十喻天道，二十喻人道，五十喻五道。

## 年既長大，加復窮困，馳騁四方，

⊙年既長大：喻原有之大乘心發動。過去所發菩提心，一歷識田，永為道種，故能重得遇佛良緣，此喻有習種性。

⊙九識：眼、耳、鼻、舌、身、意等六意識、第七阿陀那識、第八阿賴耶識、第九阿摩羅識。

⊙加復窮困：未曾修慧，謂無七聖財，名窮。

「加復窮困」，經文裡意思就是說，「未曾修慧」。過去只到智，還未到慧，他們在修行當中，「智」，大家知道了，是分別智，只知道這不能犯、那不要做，還沒有到達眾生平等，還沒有到達體解佛陀所說的人人能成佛，他還沒有理解到人人能夠成佛。所以「未曾修慧」，所以沒有「七聖財」，名叫做「窮」。在修行的過程中，就是欠缺「七聖財」。
 
⊙七聖財：信、精進、戒、慚愧、聞捨、忍辱、定慧。彼諸眾生不護此故，名極貧窮。為五濁八苦所燒，名困。

⊙馳騁四方：輪迴四生，奔馳騁走於生老病死險道。

## 以求衣食，漸漸遊行，遇向本國。
⊙人世如戲亦如過客，假名字相依報緣牽，父執愛子緣盡貪著，情繩纏綿癡愛成迷。

⊙以求衣食：為貧窮所困著缺衣乏食，喻為生死煩惱所逼迫，甚求解脫。

⊙七聖財：信、精進、戒、慚愧、聞捨、忍辱、定慧。

⊙漸漸遊行：即喻始覺。謂本覺心源之體，從真起妄，若能返妄歸真名始覺。

⊙因是漸漸薰習既久，由聞思慧心漸漸生善，名始覺。

⊙遇向本國：本國即本覺，一切眾生，自性清淨，離諸妄念，故名本覺。

⊙始覺漸漸增上，趣向於究竟覺，名遇向本國。

⊙年幼：捨父逃逝，喻背真逐妄。

⊙至五十：遇向本國，喻返妄歸真。

## 其父先來，求子不得，中止一城。

⊙喻佛本教子以大乘，故於大乘中求之。求之不得，乃示現應化於三界。

⊙其父：喻佛慈愍，不捨眾生。先來：佛念眾生，出入三界，示生示滅，由來已久。

⊙佛由本跡之應化身，雖先來已化導此輩眾生，教化大心；而眾生自退，流落於六道生死，故曰求子不得。

⊙昔日般若轉教菩薩法，豈至於今日全蒙等賜；四十餘年來法未入心，不求而自得慶幸歡喜。

## 其家大富，財寶無量，金、銀、琉璃、珊瑚、琥珀、玻璃、珠等，其諸倉庫，悉皆盈溢。

⊙中止一城：約理說，喻佛住大乘平等法城，只居菩薩。

⊙佛本欲教以大乘，故住於大乘一城求之。

⊙約事說：喻佛一大事因緣應化人間，以八相成道，應人間住世，名為一城。

⊙其家大富：佛報身所居報土，是化佛之家，具足萬德，喻為財寶無量，故名大富。

⊙財寶無量：喻佛功德教化之法大盛。

⊙五度福德為財：一、布施，慈心布施物。二、持佛戒，慎身口意。三、忍辱，一切心不動。四、精進，堅持一切善。五、禪定，心止住一處。

⊙佛有五度福德為財，般若智慧為寶，導一切法皆入大乘，故為無量。

⊙金、銀、琉璃、珊瑚、琥珀、玻璃、珠等七寶，喻佛七聖財豐足。

⊙七聖財：信、精進、戒、慚愧、聞捨、忍辱、定慧。

⊙倉儲：指有為功德可養慧命。

⊙庫藏：指無為功德可安法身。

⊙悉皆盈溢：滿於內曰盈，流於外曰溢。喻佛德無不盈溢圓滿。


⊙世間財富人欣慕，人欲侵奪實無常，唯是覺道恆常存，出世法財無倫比。

## 多有僮僕，臣佐吏民，

⊙喻富人僮僕之多，並有執事治理權勢力，大力之臣佐吏民，眾多無量。

⊙喻佛之方便法以佐正智。佛之十力為臣，四無畏為佐，大智圓，萬法具。

⊙如來所具十種力用：第一、知覺處非處智力。第二、知三世業報智力。第三、知諸禪解脫三昧智力。

⊙第四、知諸根勝劣智力。第五、知種種解智力。第六、知種種界智力。第七、知一切至道智力。

⊙如來所具十種力用：第八、知天眼無礙智力。第九、知宿命無漏智力。第十、知永斷習氣智力。

⊙四無畏：第一、一切智無所畏。第二、漏盡無所畏。第三、說障道無所畏。第四、說盡苦道無所畏。

⊙四無畏為佐，大智圓，萬法具。

⊙又佛初成道，說華嚴大乘，聞法者多有天主天人，此是外凡，喻為僱傭的僮僕。

⊙圓十信，因入佛教海，修無量法門，欲從凡入聖，以信為先導，終至願心，喻初心菩薩為內凡的吏民。

⊙圓十信菩薩，喻為臣佐，佛即法王。


⊙因信解入佛法教海，修行能持無量法門，欲從凡夫入聖境域，信為先導直至願心。

## 象馬車乘，牛羊無數，出入息利，乃遍他國，商估賈客，亦甚眾多。

⊙象馬：力大喻佛之身口意三業輪施教，能碾摧眾生之惑業。

⊙譬如來身業現通、口業說法、意業鑑機，而能摧碾眾生煩惱惑業，是故名為三輪也。

⊙車乘：喻三乘法，說五乘法。

⊙牛羊無數：喻世間有形相以顯耀財富之多，如牧民牛羊計財富。

⊙又牛羊無數：喻萬行莊嚴，佛有八萬四千法藏及行藏。

⊙出入息利，乃遍他國：喻成就自利利他功德，遍於九法界之國。

⊙商估：行商，以此地所有估易彼地所無。賈客：坐賣待客來買其貨物。

⊙商賈：喻宣揚佛法之三乘聖眾。

⊙有本土者，有他方來者，有於此土化眾者，有於他方弘傳者，其數無量，故曰亦甚眾多。

⊙因緣會遇巧難思，基因深埋待緣聚，淨因善緣菩提種，大乘實法皈真如。

## 時貧窮子，遊諸聚落，經歷國邑，遂到其父，所止之城。

⊙時貧窮子：窮子遊行經歷，遂漸進至父城。喻薰習教法既久，重複得值佛往來，應化身於三界。

⊙遊諸聚落，經歷國邑：喻於三界六道中，備受諸苦，深起厭患，欲求出離，觀察五蘊聚落。

⊙十八界：國。十二入：邑。

⊙六根：眼耳鼻舌身意。六境：色聲香味觸法。六識：六根境識相合，總為十八界。

⊙十二入：以惑者迷色偏重故。大聖教門，開色等根塵為十，心但為二。

⊙喻窮子遂漸遊歷諸聚落，經歷國邑。

⊙遂到其父，所止之城：二乘人，累世植福，百劫修因，幸得重遇本師示現八相成道。

⊙初說華嚴大覺，寂澄境域，名遂到父城，佛自住大乘之城。


⊙「父求子不得，子遊聚落等，到父城求衣食，父子共處一城，同在本地風光，唯是子不識父，不見本來面目。」

## 父每念子，與子離別五十餘年，而未曾向人說如此事。但自思惟，心懷悔恨。

⊙父每念子：父心不離子，原在一處，因由彼子一念心動，五陰俱生。

⊙具五十惡，遂與子離別五十餘年，遠逝他方，不復相見。

⊙而未曾向人說如此事：喻華嚴會上，未曾向諸大士，說此二乘人本是大乘之子。

⊙亦未曾向二乘說：汝等有大乘之分。如此事皆未說故。

⊙但自思惟，心懷悔恨：心懷悔恨者，悔過去未勤教誨，致令無教逃逝。

⊙子無道心，不能精進不息，而逃迷不返，所以心懷遺憾！恨即憾，佛無恨心所法故。

⊙如來自昔至今，恆思子大機，時刻心在眾生，故云：父每念子。

⊙退大已來，諸子流落五道，更有修羅，故言五十餘年。

⊙眾生：即一切有情識的動物。集眾緣所生，名為眾生。

⊙又歷眾多生死，名為眾生。十法界中，除佛之外，九界有情，皆名眾生。


⊙自華嚴已來欲暢本懷，子不解法妙如聾若啞，不受一乘法偏執空有，悔昔之教誨未深入心。

## 自念老朽，多有財物，金銀珍寶，倉庫盈溢，

⊙耆老喻佛自身功德成熟。諸有智者思惟如來三種圓德，深生愛敬。

⊙三種圓德：一、因圓德。二、果圓德。三、恩圓德。

⊙自念老朽：化緣將盡，若此輩二乘人，大機未熟，則不得授記作佛，後來眾生，佛種有誰相續？老朽興嘆！正是如此。

⊙多有財物，金銀珍寶，倉庫盈溢：佛慈宏大福無量。佛慧覺海性圓滿。


⊙本覺佛性淨慧至誠為啟導，然此對機之語入心猶有障，眾生心念時時聞法常有漏，諸佛心慈念念眾生成道種。

## 無有子息，一旦終沒，財物散失，無所委付，是以殷勤，每憶其子。

⊙無有子息：佛以一切眾生具出世大乘心，若無傳持大法者，喻無有子息。

⊙一旦終沒：若佛一旦滅度，法道斷滅，無所付託，心印無傳，是以心懷悔憾。

⊙喻殷勤憶子，所謂老朽，益覺情濃念兒。

⊙今已發大乘心者既已退轉，故如無子息，以小乘人不能擔荷佛法。

⊙財物散失，無所委付：若無弟子傳持大法，一旦滅度，法道斷滅，無所付託。

⊙是以殷勤，每憶其子：殷勤憶子，心印不傳。何時可得為二乘人授記傳燈，為一切眾生指示衣裡明珠呢？


⊙覺父念在小機恆隨契範，深思欲教大乘久植機緣，唯因機小成習導之向大，傳法髓長慧命轉小向大。

## 復作是念，我若得子，委付財物，坦然快樂，無復憂慮。

⊙復作是念：復是有展轉思念、望求得無憂之義。

⊙我若得子：有可度之機，即是父子相憶，故名得子。

⊙委付財物：授成佛記，名付法財。

⊙坦然快樂，無復憂慮：子既無眾苦，但受諸樂，稱佛本懷，父則坦然快樂，無復憂慮矣。


⊙依事觀因緣所生之事相，就理觀萬法真實性觀法，雖值佛慈悲同體共實法，未入佛正慧妙覺法海中。

## 世尊，爾時窮子，傭賃展轉，遇到父舍，住立門側。

⊙世尊，爾時窮子：此明父子相見喻，即領解《方便品》中所說五濁，《譬喻品》所說三界如火宅。

⊙由此厭苦斷集，慕滅修道，漸積出世善根，故言傭賃展轉。

⊙傭賃：傭工取賃，喻樂小法。

⊙遇到父舍：眾生勤修出世大小善業，都能契佛慈悲。

⊙眾生有感佛之因，佛即有應眾生之緣，皆為成佛資糧，將到成佛寶所。

⊙如法華經文中說：如來室者大悲心是。

⊙眾生能契佛心修大乘，便是入到佛慈悲室。

⊙約事說：「遇到父舍」喻遇見，即體解佛成無上正覺最初於菩提場說華嚴勝會。

⊙住立門側：門側：喻大乘教門之側。二乘人執偏空理，不悟中道唯有一門。
 
⊙此輩二乘人過去已種大乘善根，但少修因，未能證果，故曰住立門側窺看，不得進入大乘賢聖之門內。


⊙以雇賃人勞動體力為傭，任力取利用賃勤苦奮力，進求諦理漸漸積習善法，遂成出世善根進修大乘。

## 遙見其父踞師子床，寶几承足，諸婆羅門，剎利居士，皆恭敬圍繞。

⊙遙見其父：喻佛垂慈應化人間與其受用身。

⊙自受用身：謂諸如來修習無量福慧，所起無邊真實功德，恆自受用廣大法樂。

⊙又是二乘人大機雖發，距離大乘不退位尚遠，故名遙見。

⊙又因偏真慧眼，照理猶然遙遠，故稱遙見。

⊙踞師子床：佛以一切大慈悲為室，柔和忍辱衣，諸法空為座，以萬行為足。

⊙踞師子床：床即座，師子座喻佛初說是華嚴之法座。

⊙又寶几者喻一實相，承足喻定慧。大乘定慧依於實相理體，依自性清淨心而修大乘法。

⊙婆羅門、剎利、居士：喻大乘、獨覺、聲聞三乘之聖眾。

⊙婆羅門：此云淨行，是高貴種姓。或在家，或出家，世世相承，以道學為業。

⊙婆羅門自稱是梵天苗裔，守道居貞，潔白其操，故謂之淨行。

⊙剎帝利：此云王種，華言田主，為世間大地之主，即王種。

⊙後人情漸偽，各有封殖。遂立有德，處平分田，此王者之始。

⊙居士：在家志修佛道稱居士，守道自守，寡欲蘊德。

⊙喻十信位賢位菩薩。但斷見思惑盡，尚有無明惑在，未入聖位，故名賢位。

⊙如是上下貴賤，皆敬奉如來，皆修大乘法門，而得成佛，故名恭敬圍繞。


⊙大乘之機，當門正見；志滯偏空，意念小乘；偏真慧眼，側門窺看；雖契佛慈悲，未入佛正慧。

## 以真珠瓔珞，價值千萬，莊嚴其身。吏民僮僕，手執白拂，侍立左右。

⊙以真珠瓔珞：喻經教大小乘戒法，如線串珠成網。以一切種智，法音方便陀羅尼。

⊙陀羅尼：稱總持門，總一切法，持一切善。能使一切善增長不滅；令使一切惡除滅不生。

⊙價值千萬，莊嚴其身：喻所修無量功德，得無漏清淨之戒定慧。價值無量，以莊嚴法報身。

⊙始從初住，終至妙覺極果，智聚方圓；由智契理，報得此身，故云：莊嚴法報身。

⊙白拂：拂是拂塵，喻無漏方便智之用。

⊙右譬空智，拂去無明煩惱障。左譬假智，拂除假名相塵沙惑業障。

⊙侍立左右：以此二智，空智及假智為方便，故言侍立左右。又喻如來實智、權智二智圓滿之意。


⊙大福定慧二足具，依於真諦宏大法，淨行高潔寂清澄，佛居萬行力莊嚴。

## 覆以寶帳，垂諸華旛，香水灑地，散眾名華；羅列寶物，出內取與，
⊙覆以寶帳：喻四無量心為寶帳，喻真實慈悲，廣披普蔭眾生，為護人身心，無悔無怨，無憂無愁。

⊙垂諸華旛：喻四攝法，布施、利行、愛語、同事。

⊙香水灑地：喻法水灑諸菩薩心地，以淨惑塵，亦喻定水灑淨心地。

⊙散眾名華：喻施教化，教菩薩修大乘七淨華。

⊙大乘七淨華：一、三聚淨戒。二、首楞嚴大定。三、中道實慧。四、斷二諦疑。

⊙大乘七淨華：五、行於大法，通達佛道。六、智德圓滿，了了見性。七、斷德成就，永盡無明。

⊙羅列寶物，出內取與：亦喻自利、利他之功德。

⊙羅列寶物：喻羅列諸地真實功德。一心萬行之功德，一念具三千性相，應有盡有。

⊙出內取與：喻菩薩一切自利利他之行也。

## 有如是等，種種嚴飾，威德特尊。

⊙威德特尊：喻勝應身，有如是等種種嚴飾。


⊙菩薩立願運六度，上求下化稱大乘，斷見思惑轉法輪，佛乘大智無畏力。

## 窮子見父，有大力勢，即懷恐怖，悔來至此。

⊙窮子見父：子幼稚時背離父本家，數十餘年顛沛窮困，漸近父所止處。其實華嚴會上，二乘有眼不見，今四子自陳，已蒙開示，皆是菩薩，故云窮子見父。

⊙有大力勢：明假諦之義，諸法各無實體，假借他名相而有。如借諸蘊而有眾生，借棟梁而有家屋。

⊙虛妄不實之義，故名假。智大明諦，故名有大力勢。

⊙今云子先見父威德莊嚴相，及所處堂皇華屋處等，只約機應，具述始末受化元由而已。

⊙父子相見，雖譬喻感應道交，不可思議。然約化事論之，則父先見子，是如來鑑機。

⊙即懷恐怖：小機劣弱，怯懼大道。非小乘機能修能證，於菩薩道，心懷恐怖。

⊙悔來至此：佛本欲以大法擬之施與教法，因應不稱機，但有退大之意。


⊙由於癡迷無有智慧，半覺不知不安疑怖，由有疑怖不生信解，信解不深不求解脫。

## 竊作是念：此或是王，或是王等，非我傭力得物之處，

⊙竊作是念：機中潛藏理性，升則飛騰於宇宙之間，隱則潛伏於波濤之內，或深埋泥蓮中善種子，冥頑中竊作是念。

⊙此或是王，或是王等：謂波旬，乃魔王。今聞法說，尚疑魔作，況昔日乎。

⊙所說法相，二乘不解，小智薄德，雖身在法中，猶未曾見聞，便謂是魔，或魔徒輩。

⊙且如今開三顯一之時，舍利弗尚自狐疑：將非魔作佛，嬈亂我心耶？況復初成道時，設用大擬施小教，能不疑佛為魔？

⊙非我傭力得物之處：大乘法報，非是小乘得益之處，故云非我傭力得物之處。喻小機不能受大化也。

⊙貧里：喻但空諦理，不含萬德，或喻「四見」。「常樂我淨」之四顛倒，稱為「四見」之境。

⊙二乘之行只為自了，無化他之功德。

⊙肆力有地：喻偏空，稱於小智，或喻四見，稱於世智。

⊙地：是依止生長聖道之處。肆力：勤苦身心，用力修道。

⊙衣食易得：衣喻行、福行，食喻慧行。衣食易得，喻能得有餘涅槃，無漏衣食，或喻能得世間味禪。


⊙大乘實法，非小乘得益之處；竊念力不堪，小機不受大化；自認無分，非我等所能領受；不如向小法二乘，空有隨心。

## 不如往至貧里，肆力有地，衣食易得。

⊙貧里：喻但空諦理，不含萬德，或喻二乘之行獨善自了，無化他之功德，非如來藏，故言不如往至。

⊙肆力有地：喻進修有方，偏空稱於小智，不受大法。

⊙肆力：勤苦身心，用力修道。有地：是依止生長聖道之處。

⊙衣食易得：偏空稱於小智，依此小智，得有餘涅槃。善行名衣，慧行名食。小果福慧皆易求之，故言衣食易得。

## 若久住此，或見逼迫，強使我作。作是念已，疾走而去。

⊙如是從初發心行大乘道，經無量劫，故云久住。

⊙我本厭怖生死，若修大乘必入生死，廣學萬行，故言或見逼迫。我本樂小，而今令我發大乘心，是為強使我作。

⊙見父力勢，怖悔走去者，喻此退失大乘心之人。作是念已，捨大取小，故言疾走。


⊙凡夫不解世間法無常，更不能知世間亦空幻，更不能解世間亦妙有，真空妙有深埋泥蓮中。

## 時富長者，於師子座，

⊙時富長者於師子座：是長者見子處。如來法身，居第一義空無畏，佛於大眾中說法，泰然無畏之德，覺境明照根機。


⊙佛為一大事因緣，恆伺子機；今機來稱慈懷，子雖不識父，父卻識子，事與願諧而歡喜。於法中起大悲，明拔除大苦；法中明大慈與樂，故大歡喜。

## 見子便識，心大歡喜。即作是念：我財物庫藏，今有所付。

⊙見子便識：喻佛本懷教化眾生，唯以一大乘為心念。見曾發大心者，即能識為佛子，知是往昔結緣眾生。

⊙佛恆常尋機伺緣，度眾生因緣，慈悲等觀，視如一子，今見機緣成熟，如見子來，稱暢慈懷，是故心大歡喜。

⊙今有可度機發，故言而忽自來。彌大悲心，故言甚適我願

⊙今明與樂，故言歡喜。今日機來，稱心如意，暢大慈心懷。

⊙即作是念，我財物庫藏，今有所付：因見子適願，昔見眾生退大之後，馳騁四方以求衣食，傭賃展轉常欲與財，無機不得。

⊙見眾生退大取小，貧里求食，資生艱難，常欲與財，無機不得。

⊙今日機來，一乘大法有所傳授，稱大慈心，故言庫藏有付。


⊙初發弘誓大願修大乘行，於菩薩法殷勤持好樂心，迷子見覺父而更不認識，貧富隔室內外父子未會。

## 我常思念此子，無由見之；而忽自來，甚適我願，我雖年朽，猶故貪惜。

⊙父年老邁，心常思念此子：眾生流轉生死，眾苦所逼，為大悲懷所痛。

⊙無由見之：雖欲救拔，無機不濟。

⊙今根緣成熟，有可度之機近在前，故云「而忽自來」。稱大悲心，故云「甚適我願」。

⊙我雖年朽，猶故貪惜：年已朽邁，一期化緣將訖，故言「我雖年朽」。且約示從燃燈受決，乃至兜率降神出家成道，是一期化事將畢。

⊙未見大機，法無委付，將來之徒，從誰得脫？為可度者，故言貪惜也。二父子相見譬竟。


⊙覺父見子迷途漸近父城，如來法身居室嚴飾堂煌，真諦無畏之境明照群機，是見子處法中無復憂慮。

## 即遣傍人，急追將還。

⊙即遣傍人：傍人，喻佛之大乘教義。以佛自證於大乘之理，故理即大乘之主，而教法即為大乘之傍人。

⊙約事說，菩薩為佛之傍人，稟承佛教化眾生，名之為遣，受托付。

⊙約理說，智是能遣，教是所遣；從佛所說一切法編成謂經，故云：即遣傍人。

⊙急追將還：機緣在即，怎可放縱逃逝，故用急追將還。喻頓教大法擬宜勸教大乘善法。

⊙佛法唯誡與勸，明諸惡莫作，謂之誡。勸則眾善奉行，明勸善行，急追將還。

⊙佛悲心起，即遣，付托。在傍的菩薩，說圓頓教法以勸行大乘善法，教誡持無漏法化導，入人群行菩薩道。


⊙教導行善叫做勸，制止行惡叫做誡，如來教法不離此；經藏屬勸行眾善，律藏屬誡防諸惡，論藏詮辯修證法。

## 爾時使者，疾走往捉。窮子驚愕，稱怨大喚，我不相犯，何為見捉。

⊙爾時使者疾走往捉：時機會合，喻大乘法，明義顯露正直，用此赴機，疾趣急往教化勸誡菩提，亦能令彼疾入菩提。

⊙譬勸教缺緣機未熟，縱昔曾發大心，然廢久不憶，忽聞大教，無心意願，故驚愕，稱怨大喚。

⊙稱怨大喚：小乘以煩惱為怨，生死為苦。

⊙若勸煩惱即菩提，則大喚稱怨。若聞生死涅槃，則大喚稱苦。故云：稱怨大喚。

⊙我不相犯，何為見捉：喻我本不求大乘。

⊙即須菩提前所謂：「不生一念好樂之心，我不樂求大乘，何為用迫捉我」。故云：我不相犯，何為見捉。


⊙無常逼迫四大不調，生老病死求愛怨憎，五蘊熾盛眾生剛強，二乘不求大法，不生一念好樂。

## 使者執之逾急，強牽將還。於時窮子，自念無罪而被囚執，此必定死，轉更惶怖，悶絕躄地。

⊙使者執之逾急，強牽將還：譬大乘教法、誡門，守持一切戒規定慧，擬宜及時傳承託付，為說怖畏之事。

⊙是譬誡門無機。無明未盡，猶處迷不覺，故云：自念無罪而被囚執。

⊙譬慈悲恆愍眾生迷入生死獄，而教以菩薩悲智，隨眾生處救之。

⊙又喻二乘無此大慈大悲，以眾生事與己無關，互不相犯，故言：自念無罪而被囚執。

⊙不知為何被囚執。無大方便而入生死，必當永失三乘慧命，故言：此必定死。

⊙思此等事，故言：轉更惶怖。小智不解大教，故言：悶絕。溺無明地，故言躄地。

⊙惶怖悶絕躄地：喻大乘教義強為教化，不但不能使之信受，以引起其原有之大乘心，更使其原有之善根道念折損，而將永淪於生死海矣。


⊙急施大教說一乘根小難信，既無大機非時莫說大乘法，是寬恕愍念癡迷誓願未開，恐傷其善根幼稚勿強將來。

## 父遙見之，而語使言：不須此人，勿強將來，以冷水灑面，令得醒悟，莫復與語。

⊙前云子遙見其父，而今云父遙見之。父子彼此遙見，喻小機與大法相離尚遠，故云父遙見之。

⊙而語使言：若約教為使，則智本說教，智知無機，智息故教息。

⊙約人，父遙見之，知子心無大志，而語使言：漸縱息急，無令彼諸眾生驚懼，而起惑著。

⊙不須此人，勿強將來：無大機，恐傷其善根。暫勿以大教，化彼二乘人，故曰不須此人。

⊙以冷水灑面：知有小志，宜用二乘權教，四諦十二緣法水，灑彼向自求涅槃之心面。

⊙令得醒悟：先伏十使之惑，漸離八苦，得生人天，令得離煩悶，漸悟四諦。

⊙莫復與語：決定應息大乘教。


⊙勸誡二門雙行傳福慧，佛意悲智雙施勸誡門，根機契大法難循機根，待時機熟勸誡雙門開。

## 所以者何？父知其子，志意下劣，自知豪貴，為子所難。

⊙釋諸佛出世，佛佛道同，隱實施權，先三後一。

⊙暫息大化，隨機逗教。所以父知其子莫如父。

⊙志意下

⊙三苦：苦苦、壞苦、行苦。
⊙第一、苦苦，自寒熱飢渴等苦緣所生之苦。
⊙第二、壞苦，樂境壞時所生之苦。
⊙第三、行苦，為一切有為法無常遷動之苦。

⊙自知豪貴：豪貴喻大乘。一心萬行之修德為豪，萬行一心之本覺性德為貴。

⊙悲智未發，故畏懼大乘法為難，無意志求豪貴。


⊙本覺法財萬德無不具足，小乘志意下劣畏懼大法，二乘智淺福薄大法難受，不說隨自意語直教菩薩。

## 審知是子，而以方便，不語他人，云是我子。

⊙審知二萬億佛所曾發道心，實是佛子。

⊙不語他人，云是我子：喻佛本知其曾發大心，今因時機未熟，教之不利，爰隨順其意，聽用小法修行，是即方便權說。


⊙二乘根機小，無大志意願；畏因怕果，守獨善護規戒；不樂一乘大法，入群眾中；畏五趣苦，持四諦緣為足。

## 使者語之：我今放汝，隨意所趣。窮子歡喜，得未曾有，從地而起，往至貧里，以求衣食。

⊙使者語之，我今放汝，隨意所趣：正明於菩提場中本覺融入華嚴覺海，悟眾生皆有佛性，急欲施大教。

⊙覺非機宜，故施用權教，漸息於大化。

⊙是知大機弱小，不堪持大法，故云我今放汝。是知小善，小機志求滅生死之因果，渡生死之瀑流，故曰隨意所趣。

⊙窮子歡喜，得未曾有：喻順小機，投其所好，遂其本願，故隱實以施權。

⊙投順其機之以小，可得醒悟，故言從地而起。機教相合，得修正行，從生死中，發趣二乘，故曰從地而起。

⊙即用小法修行，謂於空理，求正助道，或於四聖諦法。故言往至貧里，以求衣食。

⊙又前聞大教，如聾盲不解，迷茫臥無明地。今聞小教，可得醒悟，故言從地而起。


⊙佛智施教半滿字，分大小教；大法施實教滿字，總持一切；二乘小教稱半字，隨他機教；暢本懷隨自語意，談理滿足。

## 爾時長者，將欲誘引其子，而設方便，密遣二人，形色憔悴，無威德者。

⊙此明機教既不合，即時深慮，隨順根機誘引，漸息大化，不容孤棄，擬設方便，誘小入大。

⊙此即正明鹿野苑時，既息大化，初以四諦法為題，欲設方便，不容孤棄，言將欲誘引其子。

⊙明法中尋念過去佛所行方便力，此體外方便。

⊙方便有體內體外之二種，圓教所說之方便為體內方便，餘教所說之方便為體外方便。

⊙即領解前述擬用三車之譬，故云：將欲誘引其子而設方便。為一說三，是設方便。

⊙二人：喻二乘之教義。約人即聲聞、緣覺。約法即四諦、十二因緣。

⊙密遣二人：又喻內祕菩薩行一乘實法為密，外現是聲聞小乘法為遣。

⊙形色憔悴：二乘教中，不修相好，但說苦、無常、無我、不淨。

⊙不具福慧、四無所畏，故言無威德者。憔悴無威德，喻小乘功德缺乏莊嚴之相。


⊙是諸法身菩薩伴作二乘，與聲聞緣覺用同事攝化，隱實施權循機柔善徐語，大乘明理真實迂隱小教。

## 汝可詣彼，徐語窮子：此有作處，倍與汝直。窮子若許，將來使作。

⊙派遣人力往至窮子處為詣彼。佛遣菩薩教化二乘，身同其人其事，是為詣彼。

⊙用緩和愛語攝是為徐語。

⊙汝可詣彼，徐語窮子：遙見小根無大志宏願，漸施以權小教而擬宜小機。

⊙徐語窮子：小教明理迂隱，不同大乘直走往捉。

⊙此有作處：見修，斷盡見修二惑而證真理，出離三界。

⊙斷除一切貪瞋癡等煩惱是斷惑作處，故言此有作處。

⊙見道之理不解之惑，謂之見惑。修道之事不解之惑，謂之修惑。

⊙今修諦緣，則能斷惑，出生死海，故言倍與汝直。

⊙昔修五戒十善，出三途。今修四諦因緣，能出三界，是為加倍。

⊙今修四諦，則能斷惑，得至涅槃，是為二倍。

⊙一切煩惱唯心動妄，隨緣而起；思慮事物依緣而起，合成煩惱；以是本覺真如隨緣，如來藏性；唯心對境緣法而生，還是自心。

## 窮子若許，將來使作。若言欲何所作？便可語之：雇汝除糞，我等二人，亦共汝作。

⊙窮子若許，將來使作：則機教合會，是謂若許。設若有教而無機則不許，既是機教合則許，將來使作。

⊙若言欲何所作，便可語之：隱實施權，設教逗機，善誘契機立志，轉小向大之意。

⊙雇汝除糞：使除見思惑，取證涅槃，不擬宜以淨佛國土等告之。

⊙言除糞者，即是斷諸煩惱，煩惱惑業如糞穢心地。

⊙二乘唯欲除惑取證，不擬宜論淨佛國土成就眾生，故言雇汝除糞。

⊙二乘教義本通大乘，二乘所作亦趨一乘，而教法之力亦能助斷煩惱，故曰：我等二人，亦共汝作。

⊙菩薩應化聲聞，共修小法，故曰：我等二人，亦共汝作。


⊙二乘人作諸觀以除塵垢，理即智諦相資共教理行，以同事人修行攝法導人，菩薩入群無染不相妨礙。

## 時二使人，即求窮子，既已得之，具陳上事。

⊙時二使人，即求窮子：此明引入二乘，應化聲聞，承佛教命，依教奉行，此名即求窮子。

⊙既已得之：既得可化之機。審知有機，故言得之。領知子先心。

⊙具陳上事：雇使共作，除苦集謂之除糞，教與滅道直向領歎三車。

⊙亦即喻以如來叮囑之言告之，代佛宣揚四諦法輪。


⊙人生何價應知自評估，莫要自懹寶藏投糞坑，今生不自珍視成貧窮，懈怠散慢墮落應慚愧。

## 爾時窮子，先取其價，尋與除糞，其父見子，愍而怪之。

⊙爾時窮子，先取其價：慕滅方肯修道，故云先取其價。領解前述適其願故，爭出火宅。

⊙尋與除糞：猶云先問其價，取價是適願。除糞是爭出，二乘慕滅修道，所以先取其價，即先取滅道之價，後除苦集之糞。

⊙又先發二乘出離心，名為取價。

⊙後方作四念處觀，伏斷見思煩惱，名為除糞。

⊙愍：佛見二乘子，愍其無好樂福德莊嚴相。

⊙愍而怪之：怪者，怪其無求大之心，得小失大，豈不可憐可愍。


⊙道糧法不充足慧命羸瘦，福德不具缺緣形貌憔悴，糞土喻見思惑無明塵坌，見麤思細隱實漸教向大。

## 又以他日

⊙又以他日：此領解佛施教法由照機而隱實施權之意。

⊙複述前境，知機施化之妙，重述佛意，故云又以他日。

⊙他日：喻二乘自謂權理，偏於一方之權假之理，以為實理，望己斷滅。

⊙又佛施權智照方便為他，指說初覺菩提場華嚴時，望向鹿野苑為他日。


⊙貪瞋癡等煩惱叫做惑，因惑而造作種善惡業，因業而招感無數生死，明四諦理緣入解脫道。

## 於窗牖中，遙見子身，

⊙於窗牖中：非正大之中門，此譬佛以權智照小機也。此由子隔窗牖之外，非關長者偏視。但以二乘半字教度化，故言於窗牖中。

⊙遙者：由小去大，差距為遠。

⊙見者：則便識得，擬欲接之。

⊙子者：謂久遠古昔曾結緣，故云遙見子身。

⊙薰修法味，力微不足，故曰羸瘦。缺修福德，因緣不具，故憔悴，喻煩惱。無知為塵坌，喻惡業。


⊙生死相續由惑造業受苦，發業潤生之惑能感後有，諸業所牽糾纏難脫生死，唯除煩惱垢污塵沙淨盡。

## 羸瘦憔悴，糞土塵坌，污穢不淨。

⊙薰修法味，力微不足，故曰羸瘦。

⊙缺修福德，因緣不具，故憔悴，喻煩惱。

⊙無知為塵坌，喻惡業。

⊙憔悴：喻所有見思煩惱未盡除，內怖無常故形憔，外遭八苦故悴。

⊙糞土：喻見惑。塵坌：喻思惑。見粗思細故也。

⊙污穢：喻三界五陰的苦報。

⊙不淨：合此惑業苦三道，皆為不淨，是為五濁眾生相。

⊙惑業苦：生死相續，由惑業苦。
一、惑：發業潤生煩惱名惑。
二、業：能感後有諸業名業。
三、苦：業所引生眾苦名苦。惑業苦種，皆名習氣。


⊙從生老病怖畏生死，願斷煩惱持小乘法，佛教正法入菩薩道，願入生死廣學萬行。

## 即脫瓔珞，細軟上服，嚴飾之具，更著麤弊垢膩之衣，塵土坌身，

⊙「喻佛審觀眾生根器，隨順誘引之相。如應報身，如一月現於眾水，而無去來之相。」

⊙瓔珞：喻戒定慧陀羅尼瓔珞。

⊙無生忍者，謂了達諸法本來無生，亦無有滅，諦審忍可，而妄念不起。

⊙嚴飾之具：莊嚴威儀，服裝華貴端莊，喻百福莊嚴相，子則驚畏。

⊙二乘不宜見此相

⊙現丈六比丘形，名麤弊。

⊙納妃生子，六年苦行，現有煩惱，喻為塵土坌身。


⊙如是因如是緣，如是果如是報，如是真實不虛，乃至成佛亦同，寒風馬麥等報，如來屈尊就卑。

## 右手執持除糞之器，狀有所畏。

⊙除糞之器：譬喻施權教用方便法。譬喻對治見思煩惱之法。

⊙示同眾生，怖畏生死；又示成佛，尚有寒風馬麥等九種餘報，故曰狀有所畏。

⊙九惱：一、六年苦行。二、孫陀利謗。三、木槍。四、馬麥。五、琉璃王殺釋種。六、乞食空缽。七、旃荼女謗。八、調達推石傷趾。九、寒風索衣。

⊙因果不昧如影隨形，因緣相繼生死無限，修行成果謂之因德，六度四攝為果福德。

⊙九惱又名九難，即佛出世間成道後所遇之九種災難。

## 語諸作人：汝等勤作，勿得懈息。以方便故，得近其子。

⊙語諸作人：喻佛告一切佛弟子，必須先有四念

⊙此四念處之四種觀法，皆是以智慧為體，以慧觀的力量，把心安住在道法上，使之正而不邪。

⊙四正勤：已生惡令斷滅，未生惡令不生，未生善令速生，已生善令增長。

⊙此四正勤就是精進，精進勤勞修習四種道法，以策勵身口意，斷惡生善。


⊙愛之深誠教之切，付出無求最大愛，呵護篤勵軟實力，一大事緣入人群。

## 後復告言：咄！男子，汝常此作，

⊙咄：驚覺之辭。令捨散亂心，入靜心念。

⊙男子：念處正勤屬智，故稱男子。

⊙咄！男子：欲示四諦之相，先喝厲之，以厲賢才勸勉之。此法如金剛劍。驚發大丈夫之志氣，斬斷諸結縛，故先咄之。

⊙男人多屬外向，喻用智觀向外取境，不名為常，汝常此作。

⊙四如意足屬定，能定不動，故名如意足 謂所修之法 如願滿足也。
⊙四如意足第一、欲如意足，謂希慕所修之法，如願滿足也。
⊙四如意足第二、精進如意足，謂於所修之法，專注一心，如願滿足也。
⊙四如意足第三、念如意足，謂於所修之法，記憶不忘如願滿足。
⊙四如意足第四、思惟如意足，謂心思所修之法，不令忘失如願滿足。


⊙如世慈父呼召愛撫慰勉，大愛如親近處說其愛語，不忍散心勸其恆修定法，復教誡其勤修諸正道法。

## 勿復餘去，當加汝價，諸有所須盆器，米麵鹽醋之屬，莫自疑難。
 
⊙「勿復餘去」：定慧均等，則無復昏散，所修皆成，又誡其勿學其餘外道法門，故言勿復餘去。

⊙「當加汝價」：如意觀中能發無漏，喻常修定慧，惑業可斷，果位自增，由有學增進至無學。

⊙「諸有所須盆器，米麵鹽醋之屬，莫自疑難：一切有漏、無漏，助道、正道，皆從三四、二五、七八：三七助道法。」

⊙「盆器」：總喻三十七品道法。

⊙「米麵」：別喻三無漏學資糧等法。

⊙鹽醋：和味，六和、敬、互愛尊重，而於諸法均調適中，此屬正道。 「和同愛敬」。

⊙「和敬」：和同愛敬。能外同他善，謂之和；內自謙卑，謂之敬，今稱僧為六和敬。
⊙六和敬：
一、身和同住，是身體的和平共處；
二、「口和無諍」，是言語的不起爭論。三、「意和同悅」，大家很歡喜，你也精進，我也精進，我們彼此互相勉勵精進，這種「意和同悅」。
二、口和無諍，是言語的不起爭論；
三、意和同悅，是心意的共同欣悅；
四、戒和同修，是戒律的共同遵守；
五、見和同解，是見解的完全一致；
六、利和同均，是利益的一體均霑。

⊙「鹽醋之屬」：此屬助道。如米麵難食，須鹽醋和之：譬正道難顯，須助道佐之。

⊙此等為修行見道所必需，故言諸有所需。


⊙鹿苑道場三轉四諦法輪，教諸行者勤行三四二五，是聖所稱讚歎超生脫死，自在無繫行者當勤修習。

## 亦有老弊使人，須者相給，好自安意。

⊙亦有老弊使人：即密遣人，使同修證。

⊙須者相給：謂所修正助道法中，或有不明，莫生疑難，當問同修老輩，彼即一一指教，所謂有疑以咨問。

⊙好自安意：喻於五根、力。若得五根力，則安然堅固之意。

⊙根，即能生之義，能生一切善法。

⊙五根堅固，發生力量，叫做五力。


⊙好自安住心意，三十七助道諦，如是道可修性，即得自在適意，當自安心此道，得證滅諦之義。

⊙三十七助道品：四念處、四正勤、四如意足、五根、五力、七覺支、八正道分。

## 我如汝父，勿復憂慮，所以者何，我年老大。而汝少壯。

⊙我如汝父；如所生子有所依靠：譬於五根五力世第一，故云我如汝父。

⊙世：即世間，第一者，謂修四諦、緣行，三七道法等，至此漸見法性，雖未得於聖道，而於世間稱為世第一位。

⊙勿復憂慮；若得五根力，則無復退墮。

⊙所以者何；以法脈相承，釋成如父如子之意。

⊙佛居道終，已具智斷，故言我年老大，而汝居道始，未有智斷，故言而汝少壯。

⊙智斷：智德與斷德，明白真理名智德。斷盡煩惱名斷德，亦即菩提。


⊙世間父族家業子傳承，出世如來志業法子傳，眾生無量應機法無量，先三乘法後歸一實道。

## 汝常作時，無有欺怠瞋恨怨言，都不見汝有此諸惡，如餘作人。

⊙汝常作時，無有欺怠瞋恨怨言：有信力故無欺，有精進力故無怠，有念力故無瞋，有定力故無恨，有慧力故無怨。

⊙五根五力：一、信根、信力。二、精進根、精進力。三、念根、念力。四、定根、定力。五、慧根、慧力。

⊙無欺怠等：內不見昧心自欺之劣，外不見怠惰之相，口不言瞋恚怨恨之語。

⊙五障：欺為信障；怠為進障；瞋為念障；恨為定障；怨為慧障。


⊙信解修持信進念定慧，誠心無欺怠瞋怨恨言，破戒五過自惹惡聲名，終至後悔指依語五過。

⊙無欺怠等：內不見昧心自欺之劣，外不見怠惰之相，口不言瞋恚怨恨之語。
 
⊙都不見汝有此諸惡：遠，譬外道諸見求理。近，譬三十七助道等，亦未見五障。 
⊙亦未見五障：無有欺、怠、瞋、恨、怨言。
 
⊙如餘作人：指外道盲目修煉，毫厘偏差，傷害身心之徒。

## 自今已後，如所生子。即時長者更與作字，名之為兒。

⊙自今已後，如所生子：此喻五力入世第一位，已近聖人，未得見諦仍非真子，故名如父如子。

⊙即時長者更與作字，名之為兒：此喻七覺支、八正道，能令行者悟入見道。

⊙一心無間斷，修道證真，故言即時。


⊙戒除諸惡既盡，煩惱結使已斷，真如契合宇宙，本覺融會浩瀚；始自鹿苑轉法，一切諸樂小者，皆從此法化生，如佛口所生子。

## 爾時窮子雖欣此遇，猶故自謂客作賤人。

⊙喻已證初果（預流果），於一切沙門初得之果，便得進入修道位。雖欣此遇：雖然已斷見惑，而思惑猶存。

⊙阿含經云：捨離恩愛，出家修道，攝御諸根，不染外欲。
⊙阿含經云：慈心一切，無所傷害；遇樂不欣，逢苦不戚，能忍如地，故號沙門。


⊙覺有情人洗欲垢淨，心歸無為息心達本，沙門勤修大良福田，能斷眾生瞋癡饑饉。

⊙猶故自謂，客作賤人：喻修諸道法，卻仍不知堪任紹繼大任。

## 由是之故，於二十年中，常令除糞。

⊙由是之故，於二十年中常令除糞：不捨小志，大機未發，所以從阿含至方等，二十年中皆依小教修行，證阿羅漢果，故云常令除糞。

⊙二十年者，約時間說，佛成道後，初三七日說華嚴，續於十二年中說阿含，再說方等漸入大乘教八年。

⊙古德有頌云：阿含十二方等八，二十二年說般若，法華涅槃共八年，華嚴最初三七日。

⊙約修行說：見諦，證悟真理，聲聞預流果以上之聖者慇勤無間道。

⊙阿含經云：捨離恩愛，出家修道，攝御諸根，不染外欲；慈心一切，無所傷害；遇樂不欣，逢苦不戚，能忍如地，故號沙門。

⊙具無漏十法行：十種行持方法，即書寫、供養、施他、諦聽、披讀、受持、開演、諷誦、思惟、修習。


⊙佛隱實施權降尊就卑，四子自告白畏大樂小，迷實滯於權不受大乘，佛慈施大教隨根施大。

## 過是已後，心相體信，入出無難，然其所止，猶在本處。

⊙過是已後，心相體信：此時在佛說阿含經後，因見一切聞法者已得到決定信心，於是見機堪受，方等大小乘並說。

⊙觀機說教中，貶抑小乘，褒讚大乘，以引起鈍根者恥小慕大，促其進趣大法，今為菩薩說大乘法，亦必不虛，心相體信。

⊙蓋由前鹿苑中說小乘法，二乘之人得少為足，便謂究竟，故假以維摩居士以呵斥教之，使其恥小慕大，是名方等時。

⊙心相體信：喻識達生空，二空之一，又曰我空，亦曰人空。眾生為五蘊假和合，無實體之眾生，謂之生空。得證解脫。

⊙入出無難：喻自他俱利。以已得一日之價，真實不虛，入為自利，出為利他，無有疑難，故曰入出無難。

⊙然其所止猶在本處：住生空之理，無度生之心，不希求大果，故曰然其所止猶在本處。


⊙謂佛以方便力現生現滅，示初出家乃至成佛得道，示範斷惡修善度諸眾生，一代時教悉成示生滅相。

## 世尊，爾時長者有疾，自知將死不久。

⊙爾時：此正喻般若轉教時-+。

⊙前冷水灑面及誘引還家譬。是領解佛以小乘教化，兼說權教大乘，即阿含時、方等時。

⊙此是領解佛說般若，付以大乘空諦，分解真實，隨心入性法財。

⊙眾生有疾，佛即有疾，佛於涅槃前示現背痛，亦可名為長者有疾。

⊙自知將死不久：有機則應，為示生人間；機盡應取入滅，為死。

⊙今化機將畢，應化機緣將盡，已非久住世時。

⊙佛之應化身，有機可度，則應身出世住世。

⊙所應度者皆已度訖，未度者已作得度因緣，則應身入滅。

⊙今佛化緣將畢，示滅不久，故言將死不久。


⊙入道持法無難，聞大乘教實難，先從聞說小乘，漸進可語大法，出入而無疑難，轉煩惱成菩提。

## 語窮子言：我今多有金銀珍寶，倉庫盈溢，其中多少，所應取與，汝悉知之。

⊙喻中道真實法，大乘教理，一理通則應萬法非多。約種種法門，亦得隨緣應機言多，勸學中道。

⊙明一切法門皆是珍寶。

⊙倉庫：定慧，包藏一切思惟修定智慧，無所缺少。

⊙內充外溢，故云：倉庫盈溢。即十八空境相等。

⊙即十八空境相等，般若教中，六度萬行具備。

⊙權實二智雙顯，內充外溢，故云：倉庫盈溢。

⊙十八空：內空、外空、內外空、空空、大空、第一義空、有為空、無為空、畢竟空、無始空、散空、性空、自性空、諸法空、不可得空、無法空、有法空、無法有法空。

⊙約四教說，別教空理如金，通教空理如銀，藏教空理如珍寶，圓教總攝藏通別教之空，即一切法空為座，故名倉庫盈溢。
 
⊙其中多少：譬喻般若廣略二門，菩薩行般若，應知廣略相，如大品般若為廣說，般若心經為略說，略則為少，廣則為多。

⊙所應取與：自行為取，化他為與。或取以自利，或付出以利他。

⊙汝悉知之：金銀財寶為性具功德。其中多少，所應取與，即性空緣起之性用。了達諸法性，是為汝悉知之。

⊙性空緣起：謂一切諸法自性本空，皆從因緣和合而生，若不和合，則無是法。如是諸法性不可得，是名性空。


⊙心佛眾生不異，慎勿恣意拋撒，故誡道心勿失；一者為菩薩說，般若教無漏失，二者就理如法。

## 我心如是，當體此意。

⊙我心如是：就今時始悟父子天性本來不異，佛心與眾生心本來同體不二，即自性清淨心。

⊙佛以般若為性，妙有為心，大悲、大智、大願，故大悲宏願不住涅槃，有大智故不住著生死。

⊙人心之性即佛性，亦稱佛心。


⊙佛以般若為心如今轉教，當體佛心為心即隨佛意，為菩薩說實法我汝不異，就理真諦法皆如來藏性。

## 所以者何？今我與汝，便為不異，宜加用心，無令漏失。

⊙佛以慈悲般若為心，親證諸法畢竟空性。

⊙一切有為諸法畢竟空寂，菩薩所行，緣苦眾生，是佛所教菩薩，大道行，而不違度生本願，故名：我心如是。

⊙當體解大道，發度生之願，不離慈悲與智慧，二德莊嚴具足。

⊙如此乃可為說般若，轉教菩薩。

⊙今我與汝，便為不異：此有四意。一、解脫不異；二、證理不異；三、說法不異；四、父子不異。
⊙第一、解脫不異。三乘同坐解脫床，除諸無明惑，故名不異。
⊙第二、證理不異。諸法皆如是，故名不異。
⊙第三、說法不異。得佛教育，令傳說般若，與佛所說不異。
⊙第四、父子不異。就今時，聞法領解，法脈相傳，乃知父子天性，本來不異。

⊙宜加用心，無令漏失：有二義。一是約教，為菩薩說，不可漏失。二是約理，此是汝自本具物，不可漏失。

⊙故所有自利、利他之功德，故當勿令漏失。


⊙修行當勤精進，體證一實諦理，隨順義諦意趣，應順眾生機緣，即可自利利他，不可遺漏忘失。

## 爾時窮子即受教敕，領知眾物，金銀珍寶及諸庫藏，而無希取一餐之意，然其所止故在本處，下劣之心亦未能捨。

⊙爾時窮子即受教敕：此是領解佛說摩訶般若，令諸大阿羅漢轉教菩薩，而彼等志不希求，故立此喻。

⊙雖已密得別益，因無心希取此功德法財，有如貯藏於倉庫之中，不得受用，故曰及諸庫藏。

⊙而無希取一餐之意：即無希取大乘法食一餐之意。

⊙「於菩薩法，遊戲神通，淨佛國土，成就眾生，心不喜樂。」《法華經信解品第四》

⊙即是於佛教化菩薩無上菩提，不生一念好樂之心。須菩提，雖善說般若，但認為是菩薩法，自謂我無其分，即其事也。

⊙問：二乘至般若時密得別益，何云無希取意？
⊙答：領知無量差別法門，故名別益；無心希取，故名密得；若肯希取，是顯得，何名密得耶？
(蕅益大師）

⊙雖復恥小，未迴心向大也。好比窮子雖被長者認為己子，可是仍然甘心下劣，安止於傭工的本處。


⊙如來激發進修轉教使悟，漸引入實乘法唯樂小道，恆留滯不離權世尊顯實，四子悔念滯權今日知會。

## 復經少時。父知子意，漸已通泰，成就大志，自鄙先心。

⊙復經少時：即般若後，正是說無量義經之時，教說入人群行菩薩道。少時：喻知子莫若父。當是漸已說大法，因緣已漸成熟。

⊙喻小乘人獨善其身之意，漸通入於大乘，而心已泰然向大也。聞本從一法，生無量法，必思無量諸法，理應還入一法。

⊙如此思時，漸已通泰，故得大乘機發，乃至今經，發言三請，此領索車意也。

⊙成就大志：趣向成佛的寶所。自鄙先心：自悔過去住著小乘。

⊙自鄙先心：省思有捨小之心，此正顯火宅外索車之意。子志既漸大，始定父傳付與子承繼家業，然於身心猶未泰然坦暢。

⊙開示悟入佛知見，歷經四十餘年方說此法華，即楞嚴之定慧。


⊙精勤修道漸趣大志，自鄙先心遂漸捨小，阿含方等定慧均等，般若學行兩全究竟。

## 臨欲終時，而命其子，並會親族，國王大臣，剎利居士，皆悉已集。

⊙臨欲終時：如文中所說「如來不久將入涅槃」，此正述說佛世化緣將盡，需及時說法華暢演本懷時。

⊙如佛遺教經說：「所應度者皆已度訖」、「其未度者已作得度因緣」，即是化緣將畢之時。

⊙而命其子：喻佛復於菩薩大眾中說明，父子相會，付與家業。二萬億佛所受化之人，大機熟，十方雲集。

⊙並會親族：於法華會上，諸大菩薩雲集，喻並會親族。親族，即十方法身菩薩及諸影響眾。

⊙國王大臣：大乘諸法喻為國王；等覺菩薩為大臣。序品列舉的十八菩薩皆為等覺菩薩。

⊙剎利居士：十地菩薩為剎利，貴族，法王種性中生故。菩薩為覺有情人，入人群中造福修慧，悲智雙運。居士，居家修士。

⊙皆悉已集：一切漸頓諸經，當機益物，部部不同，名之為國，皆言第一，各稱王；法華經會通諸經，皆入大乘，是為會集國王義。


⊙安住心所俱得明了，遍修諸行皆無留礙，默契妙理行與佛同，誠意感通成如來種。

## 即自宣言：諸君當知，此是我子，我之所生，於某城中，捨吾逃走，竛竮辛苦五十餘年。

⊙佛陀慈愍愛重，誠表三界導師，父子情懷。實從我學，彼本是佛子，故云：此是我子。生我法中，從我法得解，故云：我之所生。

⊙不能指明何時何處，總指過去無量劫，所教化大乘之長時、處地，故云：於某城中。

⊙又是：彼等於某時忽然起念，退大為小，各有某種不同因緣、業趣，故云某城。

⊙捨吾逃走：我昔曾教化彼等發大心，修菩薩道，彼忽退轉，失大乘心，墮於生死，流浪五趣。

⊙竛竮辛苦五十餘年：竛竮指行不正。

⊙備經六趣，故云五十餘年。謂孤苦零丁，獨來獨往，唯業隨身，不由自己。輪迴六道，恩愛夫妻、父子至親不能代受。

## 其本字某，我名某甲，昔在本城，懷憂推覓，

⊙從大通智勝佛以來，彼等受生無量，名字亦無量，不可指定何名，唯佛一一能知，故言：其本字某。

⊙眾生長時沉溺，佛慈隨逐不捨，生世無量故名無量，唯佛自知無量時、處、名、應化之名，故云：我名某甲。

⊙昔在本城，懷憂推覓：佛居法身地中，以法為身，清淨如虛空，是名法身，尋覓度化因緣。

⊙又法身：謂所證無漏法界之體，名為法身。

⊙菩薩知諸眾生心之所樂，即以法界身作自身，亦作眾生身，乃至虛空身。

⊙常以二智，二智者：一、實智，達菩提實理之智也。二、權智，亦名方便智，通佛菩薩權方便之智。

⊙二萬億佛來，常以二智，常覓可化之機，應機施教，說大說小，種種誘導，故云懷憂推覓。

## 忽於此間，遇會得之，此實我子，我實其父。今我所有一切財物，皆是子有，先所出內，是子所知。

⊙始於今日法華會上，不定種性根機成熟，感應道交，久受大化，令得成就，故云：忽於此間遇會得之。

⊙此實我子，我實其父：此正顯示父子相會。昔曾以大乘法而教化之，故云：此實我子。

⊙我實其父：父有傳付家業之義，子有承受之職志，乃能佛種不斷。

⊙今我所有一切財物皆是子有：是正付與家業，一切財物，喻大乘教法，亦即說明六度萬行之法門。

⊙先所出內：喻追隨大小乘法，指廣略，就經論之解釋等，以次第詮顯，謂之廣；但護持一四句偈，此外至誠懺悔，謂之略。

⊙及諸大小乘，謂一可攝多，多亦含一，大可入小，小可容大。

⊙先所出內，是子所知：喻方等般若教中自利利他之行相，是汝等在會的二乘人所知悉。故曰是子所知。

⊙先已領知，今但付與。所以法華會但論開示悟入佛之知見，不復廣說一切行相，八萬細行等。以上即領等賜大車意也。

## 世尊，是時窮子聞父此言，即大歡喜，得未曾有，而作是念：我本無心有所希求，今此寶藏自然而至。

⊙世尊，是時窮子聞父此言：前譬喻品領解「各乘大車，得未曾有」，是故歡喜。

⊙即大歡喜，得未曾有：然此歡喜之由，有遠有近。若不先教傭作，與一日之價，豈得心相體信，委業付財物。故有歡喜。

⊙得未曾有：譬由三藏經律論斷結，方堪並聞大乘，受持淨法，轉教般若，而致今日開顯授記，故傭作取價，是遠由，體信委知，是近由。

⊙而作是念：我本無心有所希求，喻本不知好樂大乘，而不料大乘之法即由小乘權法獲之。

⊙今此寶藏自然而至：爾時窮子領知財物、金銀珍寶及諸庫藏，而無希取一餐之意。

⊙復經今時此靈山會聞法開示，立知真為佛子，從佛口生，從法化生。

⊙喻彼等於某時於中起念，耽溺向白衣，戀著世欲，偏失道向，退大為小。故曰：我本無心有所希求。

⊙而今忽聞授記作佛，不求自得，故曰自然而至。

## 世尊，大富長者則是如來，我等皆似佛子，如來常說我等為子。

⊙世尊，大富長者則是如來，我等皆似佛子：如來合如父，似則合如子。

⊙似有二義：第一、取大機為子，昔未逃逝，本富家子，捨父逃逝，既不居真位，猶居外凡，故名似。
⊙似有二義：第二、取小機為子，因子逃逝離父，故貶降為似子，以似字而合相失。
⊙又似子有三義：第一、以大乘菩薩為真子。此輩於過去大通智勝佛世時，雖發大乘心，但猶居外凡，故名似子。
⊙又似子有三義：第二、聲聞類似菩薩為真子，因捨父逃去，有子之名，無子之實，父子相失，故名似子。
⊙又似子有三義：第三、深體佛慈廣大，等視眾生猶似一子，故名似子。

⊙如來常說，我等為子；義：長者見子便識，釋成為子之義，歸於佛說，非敢自認。

⊙本具一乘知見，不作外道，即著小法，何異窮子怖親父而喜往貧里哉。

## 世尊，我等以三苦故，於生死中受諸熱惱，迷惑無知，樂著小法。

⊙世尊，我等以三苦故。三苦：苦苦、壞苦、行苦，若根若境乖違逼迫故。

⊙三苦之一：苦苦。由苦事之成而生苦惱者。並合八苦：生、老、病、死苦，愛別離、求不得、怨憎會苦，五蘊熾盛等八苦。
⊙三苦之二：壞苦。苦樂受生，因樂變異，生諸憂惱故。
⊙三苦之三：行苦。不苦不樂受生，即念念遷變之相故。

⊙於生死中受諸熱惱：由三苦故，五濁加重，生死無邊，熱惱煎心，迷於聖教，惑於自心，無明暗覆。

⊙大法難投，是強追執急迷悶迫逼之意。

⊙熱惱：退流三界生死，受此三苦八苦逼，總名熱惱。逼於劇苦而身熱心惱。

⊙迷惑無知，樂著小法：迷執小法，不肯修大。愚癡名迷，猶豫名惑，不受勸誡名無知。

⊙樂著小法：但有小志，不堪大化。

⊙此兼合前述父子相見，喻喚子不得。大機既無，樂著小法，但堪小化，是暫放得喜意。

## 今日世尊令我等思惟，蠲除諸法戲論之糞，我等於中勤加精進，得至涅槃一日之價。

⊙今日世尊：此喻前誘引還家，化以二乘譬喻。

⊙今日：對多生之昔日樂小，而此生至今日猶滯於權小；滯於阿含時。

⊙令我等思惟：阿含時，佛知我等往日受苦樂小，所以令我等思惟。

⊙蠲除諸法戲論之糞：糞喻種種無明煩惱，諸戲論法皆是煩惱。思惟即心所，善惡之行皆由其所起。

⊙蠲除即修斷義；依佛教起聞思修小乘行，斷見思惑，名除戲論之糞。

⊙我等於中勤加精進：精心專念修持道行，滅除煩惱。勤加精進，是即尋與除糞。

⊙得至涅槃一日之價：喻前文，先取其價。所得不多，只有偏空涅槃，名為一日之價。

⊙三大阿僧祇劫得，三德俱圓，名無數價。小乘涅槃，利根人六十劫即得。鈍根人有退轉故，時間不定。

⊙法身德：法身德是佛常住不滅的法性身無不周遍。
般若德：是佛的智慧無量無邊。
解脫德：是佛所證得的最勝妙法，能化度一切眾生，而自在無礙。

⊙唯得惑障解脫，得種般若，與大涅槃相較量，豈非僅得一日之價。

## 既得此已，心大歡喜，自以為足，便自謂言：於佛法中勤精進故，所得弘多。

⊙既得此已，心大歡喜：一日之價，自以為足，便謂所得弘多，自足自滿。坐守偏空，小乘之病，正在於此。

⊙自以為足，便自謂言：其猶河伯井蛙之見，以為天下美，盡在乎己，而不知海之大。

⊙勤謂無懈怠，直心向道，勤行眾善，無有懈怠，是名精進。

⊙謂修諸善道，精勤無懈怠，心心相續，不自放逸是名勤精進。

## 然世尊先知我等心著弊欲，樂於小法，便見縱捨，不為分別，汝等當有如來知見寶藏之分。

⊙前文言又以他日遙見子身，今云：世尊先知我心著弊欲。

⊙樂於小法，便見縱捨：小乘之法。方便品曰：「鈍根樂小法」。

⊙累積珍寶之庫藏，妙法能濟眾生之苦厄故。

⊙諸如來出現世間，闡揚大法，化諸眾生，出離生死，令得無量義利安樂，是為眾生之師典範。

## 世尊以方便力，說如來智慧，我等從佛得涅槃一日之價，以為大得，於此大乘無有志求。」《法華經信解品第四》

⊙世尊以方便力，說如來智慧：謂世間之人，於現世中親近善友知識，聞其善巧方便說法，遂發菩提之心，是名以方便力。

⊙合喻：方等體信，承上謂佛於阿含教中，不為我等分別，而於方等會上以方便力。

⊙權智之力，說六種根塵，皆是大乘實相智慧。

⊙我等從佛得涅槃一日之價：樂著涅槃而不利眾生者，是小乘之境界。獨一無伴，常住涅槃，偏空解脫。

⊙涅槃：譯為寂滅，滅生死因果之義。佛言：常住涅槃，是涅槃縛。

⊙涅槃或譯滅度。滅生死之因果，渡生死之瀑流，是滅即度。寂滅：寂，安穩之義；滅者，生死之大患滅。

⊙然我等既從佛，在阿含教中，得一日之價，以為大得，故於此方等大乘，雖曰心相體信，入出無難，然亦於此大乘無有志求。


































